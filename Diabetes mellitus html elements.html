<html>
    <body>

<h1> Diabetes Mellitus </h1>

<h2> Oorzaak </h2>
<p> Diabetes is een ongeneeslijke stofwisselingsziekte waarbij het lichaam onvoldoende energie uit glucose kan halen. De in het bloed aanwezige glucose, of bloedsuiker, afkomstig van de spijsvertering, kan in de meeste cellen (insulineafhankelijke cellen) alleen vanuit het bloed opgenomen worden als het bloed tevens voldoende insuline bevat, én als er werkende insuline-receptoren op die cellen aanwezig zijn.

</p>
<p> De precieze oorzaak van diabetes is nog niet bekend. De bekendste problemen bij diabetes zijn:

    onvoldoende of geen productie van insuline (bekend als diabetes type 1).
    een probleem met de insuline-receptoren (bekend als diabetes type 2).
</p>

<h2> Gevolgen </h2>
<p> Wanneer de glucose niet of onvoldoende in de cellen opgenomen kan worden, stijgen de bloedglucosewaarden; er treedt hyperglykemie op. Dit heeft diverse gevolgen: </p>
<p>     De meest acute complicatie is ketoacidose. Hierbij treedt verzuring op in alle weefsels en organen, wat misselijkheid en soms braken tot gevolg heeft (dit begint bij 17 mmol/l en hoger).
    In de nier zal de concentratie glucose in het bloed zo hoog zijn dat niet alle suikers opnieuw geabsorbeerd kunnen worden. Hierdoor gaat er suiker via de nier verloren in de urine. Dit gaat gepaard met extra waterverlies, waardoor er grote volumes urine worden geproduceerd: polyurie. Door het grote urine-verlies stijgt het dorstgevoel en zal de patiënt veel drinken. Dit noemt men polydipsie.
</p>

<h2> Symptomen </h2>
<p> Veel mensen met type 2 diabetes zijn geheel of nagenoeg symptoomloos.
    Het al eerder genoemde veel plassen en veel drinken treedt op bij hoge tot zeer hoge bloedglucosewaarden (boven de 12 mmol per liter).
    Patiënten hebben bij een slechte glucosespiegel (te hoog) vaker dan gemiddeld last van blaasontsteking, witte vloed, en/of steenpuisten.
    Soms kan men aceton ruiken in de adem van patiënten met diabetes met name als glucose door het insulinetekort zo slecht kan worden verwerkt dat het lichaam overgeschakeld is op vetverbranding, waarbij ketonen als nevenproducten ontstaan, waarvan aceton er een is. De glucosespiegel in het bloed is dan meestal veel te hoog. Bij hoge bloedsuikers en ernstige uitdroging kan ketoacidose (een metabole acidose) met een levensgevaarlijk coma optreden.
    Vergrote kans op niet of slecht helende wonden, doordat de zenuwen niet meer goed werken en men het (voornamelijk op de voet) niet meer goed voelt wanneer er een wondje ontstaat. Deze helen meestal slecht of niet.
    Rode of branderige ogen. Wazig zien. Ontsteking aan de ogen.
    Vermoeidheid of slaperigheid
    Impotentie </p>
<p> Een droge mond en een droge tong
    Er ontstaat polyfagi (verhoogd hongergevoel) door de verminderde opname van glucose in spier-, lever- en vetcellen, die insuline nodig hebben om glucose op te nemen
    Polyneuritis wat ontsteking van verschillende zenuwen betekent, polyneuritis veroorzaakt gevoelsstoornissen (veel lager sensorisch gevoel).
    Verhoogde kans op macrosomie
    Bij veel te hoge hyperglykemie is er kans op coma
    Bij hypoglycemie zijn de symptomen beven, plotse honger, geeuwen, troebel zicht, hoofdpijn, hartkloppingen, wisselend humeur, bleekheid, concentratiestoornissen.[2]
    Bij een ernstige hypoglycemie (glycemie lager dan 60 mg/dl) bestaat de kans op hypoglycemisch coma. Oorzaak van hypoglycemie kan zijn een te lange tijd tussen de maaltijd van de patiënt of teveel verbranden van glucose (door toedienen van insuline of bijvoorbeeld sporten).[2] 
</p>

<h2> <button> I like this </button>
    <button> I'm neutral </button>
    <button> I'm not interested </button>
</h2>   

</body>

</html>
